Ця програма діє як посередник під час переходу за посиланням. Коли ви натиснете на одне з них, відобразиться діалогове вікно з інформацією про це посилання та можливостями відредагувати його перед відкриттям.
Це корисно, коли ви відкриваєте посилання з електронного листа, публікації в соцмережі чи будь-де інде.


Спочатку TrianguloY розробив URLCheck для особистого використання. Програма опублікована з відкритим вихідним кодом (під ліцензією CC BY 4.0), безкоштовна, без будь-якої реклами чи трекерів, має невеликий розмір і використовує мінімум дозволів (лише дозвіл на доступ до Інтернету для перевірки модулів, а це відбувається лише за запитом користувача). Вихідний код доступний на GitHub, де ви можете запропонувати зміни чи допомогти з перекладом: https://github.com/TrianguloY/UrlChecker


Додаток має модульну структуру, і ви можете вмикати/вимикати та змінювати порядок цих модулів, зокрема:

* Вхідний текст: відображає поточне посилання для ручного редагування. Не можна вимкнути.

* Історія: переглядайте та скасовуйте будь-які зміни з інших модулів, включно з редагуванням користувача (типова функція скасування/повторення)

* Журнал: веде журнал усіх перевірених посилань, який можна переглядати, редагувати, копіювати, очищати...

* Код статусу: за натисканням кнопки надсилає запит до серверу та показує код статусу (добре, помилка сервера, не знайдено тощо). Окрім того, якщо посилання розпізнається як перенаправлення, ви можете натиснути на повідомлення, щоб перевірити нове посилання. Важливо розуміти, що посилання лише отримується, а не перевіряється, тому перенаправлення на основі JavaScript не знайдеться.

* Сканер посилань: сканує їх за допомогою VirusTotal і надає звіт. Для роботи модуля потрібен безкоштовний персональний ключ VirusTotal API. VirusTotal™ є торговою маркою Google, Inc.

* Прибиральник посилань: використовує каталог ClearURLs для видалення реферальних і непотрібних параметрів. Це також дозволяє звичайні офлайн-перенаправлення. У програму вбудований каталог із https://docs.clearurls.xyz/latest/specs/rules/

* Розкорочувач: використовує https://unshorten.me/ для віддаленого отримання довгих посилань.

* Прибиральник запитів: відображає декодовані окремі посилання, які можна видалити або перевірити.

* Модуль шаблонів: перевіряє посилання за допомогою шаблонів з регулярними виразами, які попереджають, пропонують або застосовують зміни. Ви можете змінювати або створювати власні шаблони, як і використовувати уже створені користувачами.
Серед вбудованих шаблонів є:
    - Попередження, якщо посилання містить символи, відмінні від таблиці ASCII, як-от грецькі літери. Це можуть використовувати для фішингу: googĺe.com проти google.com
    - Пропонування замінити "http" на "https"
    - Пропонування замінити YouTube, Reddit або Twitter альтернативами, які забезпечують конфіденційність [за умовчанням вимкнено]

* Перевірка хостів: цей модуль попереджує про хости, які можна налаштувати вручну або з файлу (схожого на віддалені хости). Це можна використовувати для попередження про небезпечні або спеціальні сайти. Вбудована конфігурація містить хости StevenBlack (рекламне програмне забезпечення/зловмисне програмне забезпечення, фейкові новини, азартні ігри та вміст для дорослих) із https://github.com/StevenBlack/hosts

* Модуль налагодження: відображає URI Intent'ів та, за бажанням, інформацію про службу ctabs (Custom Tabs). Це призначено для розробників.

* Модуль відкриття: містить кнопки відкриття та спільного доступу. Якщо посилання можна відкрити за допомогою кількох програм, з’явиться стрілка, яка дозволить вибрати ту, яку потрібно. Не можна вимкнути.
